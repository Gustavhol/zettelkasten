---
title: hyperindividualisering
date: 2022-02-09T07:26
tags: 
  - society
  - post-truth 
  - samhällsförändring
---

I en reddit-tråd med titeln "Är det bara jag som har tappat intresset för stora
sportevenemang?" och det visade sig i tråden att nej, det var inte bara op som
hade gjort det. Anledningarna som uppgavs var många, korruption, doping,
skitländer som hostar (Kina och Qatar) och någon nämner att det kanske har med
den ökare indidivualiseringen att göra. Det tycker jag är en oerhört intressant
tanke. Det verkar ibland som att vi befinner oss i individualiseringens crescendo,
en sorts hyperindividualisering. Språket verkar förändras i en mer
individualiserad riktning ([[[ec749b5f]]]) där jag,
min, mitt är det enda som gäller. Det finns inte längre en sanning, utan det
finns MIN sanning, och den tänker inte göra något så fånigt och korkat som att
böja sig efter verklighetens önskan. 

Jag har också haft diskussioner med vaccinationsmotståndare som verkar gå i samma
spår, "Jag är ju ung och frisk, jag pallar lite covid, varför ska jag vaccinera
mig?" Vaccinet ses inte som en livräddare för samhället, utan som ett intrång på
den personliga sanningen där man har bestämt sig för att vaccinet är farligt -
vad etablerad vetenskap än säger. My body, my choice. När man definierar sin
egen sanning helt utifrån sig själv så behöver man inte förhålla sig till 
komplicerande omständigheter som går stick i stäv med vad man _känner_. För vad 
man _känner_ är obestridbart utifrån och det behöver inte ha någon logisk grund.
Man _känner_ sig som kvinna, man _känner_ sig som en varg, man _känner_ sig
som en förföljd minoritet, ja, då är det så. Ingen kan ta ifrån dig hur du
känner, så hur ska man ens börja diskutera med någon som _känner_ att 
vetenskapliga sanningar inte stämmer?
